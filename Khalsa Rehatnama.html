<!DOCTYPE html>
<html lang="pa">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Khalsa Rehatnama</title>
    <link rel="stylesheet" href="Khalsa Rehatnama Style.css">
</head>
<a href="index.html"> ਵਾਪਸ ਜਾਓ </a>

<body>
    <hr>
    <h1>ਖ਼ਾਲਸਾ ਰਹਿਤਨਾਮਾ</h1>
    <hr>
    <br>
    <p>ੴ ਵਾਹਿਗੁਰੂ ਜੀ ਕੀ ਫਤਹ ॥</p>
    <br>
    <p>ਸ਼੍ਰੀ ਮੁਖਵਾਕ ਪਾਤਸ਼ਾਹੀ ੧੦॥</p>
    <p>ਸੋਰਠਾ॥</p>
    <br>
    <p>ਪ੍ਰਥਮ ਰਹਿਤ ਯਹ ਜਾਨ ਖੰਡੇ ਕੀ ਪਾਹੁਲ ਛਕੇ॥</p>
    <p>ਸੋਈ ਸਿੰਘ ਪ੍ਰਧਾਨ ਅਵਰ ਨ ਪਾਹੁਲ ਜੋ ਲਏ॥੧॥</p>
    <br>
    <p>ਪਾਂਚ ਸਿੰਘ ਅੰਮ੍ਰਿਤ ਜੋ ਦੇਵੈਂ॥</p>
    <p>ਤਾਂ ਕੋ ਸਿਰ ਧਰ ਛਕ ਪੁਨ ਲੇਵੈ॥੨॥</p>
    <br>
    <p>ਪੁਨ ਮਿਲ ਪਾਂਚਹੁ ਰਹਿਤ ਜੋ ਭਾਖਹਿਂ॥</p>
    <p>ਤਾਂ ਕੋ ਮਨ ਮੈਂ ਦ੍ਰਿੜ ਕਰ ਰਾਖਹਿ॥੩॥</p>
    <br>
    <p>ਕੁੜੀ ਮਾਰ ਆਦਿਕ ਹੈਂ ਜੇਤੇ॥</p>
    <p>ਮਨ ਤੇ ਦੂਰ ਤਿਆਗੇ ਤੇਤੇ॥੪॥</p>
    <br>
    <p>ਬਾਣੀ ਮਾਹਿ ਨੇਹੁ ਨਿਤ ਕਾਰਨੋ॥</p>
    <p>ਚੁਗਲੀ ਨਿੰਦਾ ਅਰ ਪਰਹਰਨੋ॥੫॥</p>
    <br>
    <p>ਪ੍ਰਥਮ ਰਹਤ ਏਹੀ ਹੈ ਕਹੀ॥</p>
    <p>ਪਾਹੁਲ ਮੈਂ ਜੋ ਸਿੰਘਨ ਕਹੀ॥੬॥</p>
    <br>
    <p>ਔਰ ਜੁ ਰਹਤ ਕਹੀ ਹੈ ਨਾਨ੍ਹਾ॥</p>
    <p>ਸੋ ਤੁਮ ਆਗੇ ਕਰਹੁ ਭਖਾਨਾਂ॥੭॥</p>
    <br>
    <p>ਵਾਹਗੁਰੂ ਨਿਤ ਬਚਨ ਉਚਾਰੇ॥</p>
    <p>ਵਾਹਗੁਰੂ ਕੋ ਹਿਰਦੈ ਧਾਰੇ॥੮॥</p>
    <br>
    <p>ਆਗੇ ਆਵਤ ਸਿੰਘ ਜੋ ਪਾਵੈ॥</p>
    <p>ਵਾਹਗੁਰੂ ਕੀ ਫਤਹਿ ਬੁਲਾਵੈ॥੯॥</p>
    <br>
    <p>ਪ੍ਰਾਤਹਿ ਉਠ ਇਸ਼ਨਾਨਹਿ ਕਰੈ॥</p>
    <p>ਪੁਨ ਮੁਖ ਤੇ ਜਪੁ ਜਾਪੁ ਉਚਰੈ॥੧੦॥</p>
    <br>
    <p>ਯਥਾਸ਼ਕਤਿ ਕਿਛ ਦੇਵਹਿ ਦਾਨ॥</p>
    <p>ਸੋਈ ਸਿੰਘ ਹੈ ਪਰਮ ਸੁਜਾਨ॥੧੧॥</p>
    <br>
    <p>ਨਾਮ ਦਾਨ ਪ੍ਰਾਤੇ ਇਸਨਾਨਾ॥</p>
    <p>ਜਿਨ ਗੁਰ ਕ੍ਰਿਪਾ ਤਿਨਹੁ ਇਹ ਜਾਨਾ॥੧੨॥</p>
    <br>
    <p>ਦਸ ਨਖ ਜੋ ਕਾਰ ਕਮਾਵੈ॥</p>
    <p>ਤਾਂ ਕਰ ਜੋ ਧਨ ਘਰ ਮੈ ਆਵੈ॥੧੩॥</p>
    <br>
    <p>ਤਿਹਤੇ ਗੁਰ ਦਸਵੰਧ ਜੁ ਦੇਈ॥</p>
    <p>ਸਿੰਘ ਸੁ ਜਸ ਬਹੁ ਜਗ ਮਹਿ ਲੇਈ॥੧੪॥</p>
    <br>
    <p>ਪਰ ਬੇਟੀ ਕੋ ਬੇਟੀ ਜਾਨੈ॥</p>
    <p>ਪਰ ਇਸ਼ਤ੍ਰੀ ਕੋ ਮਾਤ ਬਖਾਨੈ॥੧੫॥</p>
    <br>
    <p>ਆਪਨਿ ਇਸ਼ਤ੍ਰੀ ਸੋਂ ਰਤਿ ਹੋਈ॥</p>
    <p>ਰਹਤਵੰਤ ਸਿੰਘ ਹੈ ਸੋਈ॥੧੬॥</p>
    <br>
    <p>ਕਾਮ ਕ੍ਰੋਧ ਮਾਨ ਮਦ ਲੋਭਾ॥</p>
    <p>ਇਹ ਵੈਰੀ ਕਰ ਹੈ ਮਨ ਛੋਭਾ॥੧੭॥</p>
    <br>
    <p>ਇਨ ਕੋ ਹਠ ਕਰ ਜੀਵਤ ਕਰੈ॥</p>
    <p>ਦਯਾ ਧਰਮ ਤਪ ਸੋ ਮਨ ਧਰੈ॥੧੮॥</p>
    <br>
    <p>ਕਛ ਕ੍ਰਿਪਾਨ ਨ ਕਬਹੂੰ ਤਿਆਗੈ॥</p>
    <p>ਸਨਮੁਖ ਲਰੈ ਨ ਰਣ ਤੇ ਭਾਗੈ॥੧੯॥</p>
    <br>
    <p>ਦੇ ਅਰਦਾਸ ਨਿਵਾਵੈ ਸੀਸ॥</p>
    <p>ਮਨ ਮੈਂ ਧਯਾਵੈ ਗੁਰ ਜਗਦੀਸ॥੨੦॥</p>
    <br>
    <p>ਜਹਾ ਖਾਲਸਾ ਬੈਠਾ ਪਾਵੈ॥</p>
    <p>ਵਾਹਿਗੁਰੂ ਜੀ ਕੀ ਫਤੇ ਬੁਲਾਵੈ॥੨੧॥</p>
    <br>
    <p>ਪ੍ਰੇਮ ਸਹਤ ਜੋ ਦਰਸ਼ਨ ਕਰ ਹੈ॥</p>
    <p>ਤੇ ਪੁਨ ਭਵ ਸਾਗਰ ਨਹਿ ਪਰ ਹੈ॥੨੨॥</p>
    <br>
    <p>ਤੁਰਕ ਦੇਖ ਨਹਿ ਸੀਸ ਨਿਵਾਵੈ॥</p>
    <p>ਰਹਿਤਵੰਤ ਸੋ ਸਿੰਘ ਕਹਾਵੈ॥੨੩॥</p>
    <br>
    <p>ਨੌਕਰ ਤੁਰਕਨ ਕਾ ਨਹਿਂ ਹੋਇਂ॥</p>
    <p>ਤੁਰਕ ਸਲਾਮ ਕਰੇ ਨਹਿ ਕੋਇ॥੨੪॥</p>
    <br>
    <p>ਤੁਰਕਨ ਪਰ ਬਿਸ਼੍ਵਾਸ ਨ ਕਰੀਏ॥</p>
    <p>ਕਰ ਮੈਤ੍ਰੀ ਨਹਿ ਬਿਵਹਰੀਏ॥੨੫॥</p>
    <br>
    <p>ਨੌਕਰ ਹੋਇ ਖਾਲਸੇ ਕੇਰਾ॥</p>
    <p>ਜਿਨ ਮਿਲਿਆਂ ਸੁਖ ਹੋਇ ਘਨੇਰਾ॥੨੬॥</p>
    <br>
    <p>ਜਿਨ ਦਰਸ਼ਨ ਕਰ ਪਾਪ ਮਿਟਾਂਹੀ॥</p>
    <p>ਮਨ ਪ੍ਰਸੰਨ ਕੁਛ ਚਿੰਤਾ ਨਾਹੀ॥੨੭॥</p>
    <br>
    <p>ਗੁਰੂ ਸਰੂਪ ਖਾਲਸਾ ਹਈਏ॥</p>
    <p>ਜਿਨ ਕੀ ਟਹਿਲ ਪਰਮਸੁਖ ਲਹੀਏ॥੨੮॥</p>
    <br>
    <p>ਦੋਹਰਾ॥</p>
    <br>
    <p>ਨੌਕਰ ਹੋਇ ਨ ਸਕਈ ਕਰੈ ਸੁ ਆਨ ਉਪਾਇ॥</p>
    <p>ਜਿਹ ਬਿਧਿ ਰਹਤ ਨ ਨਾਸ ਹੋਇ ਸੋਈ ਟਹਿਲ ਕਮਾਇ॥੨੯॥</p>
    <br>
    <p>ਖੇਤੀ ਵਣਜ ਵ ਸਿਲਪ ਬਣਾਵੈ॥</p>
    <p>ਔਰ ਟਹਿਲ ਜੋ ਮਨ ਮੋ ਭਾਵੈ॥੩੦॥</p>
    <br>
    <p>ਦ੍ਰਿੜ੍ਹ ਹੁਈ ਸੋਇ ਕਾਰ ਕਮਾਵੈ॥</p>
    <p>ਚੌਰੀ ਡਾਕੇ ਕਬਹਿ ਨ ਜਾਵੈ॥੩੧॥</p>
    <br>
    <p>ਬੇਸਯਾ ਬਿਖਯਾ ਜੂਆ ਤਜੈ॥</p>
    <p>ਮਛਲੀ ਮਾਸ ਨ ਕਬਹੂੰ ਭਜੈ॥੩੨॥</p>
    <br>
    <p>ਘਰ ਮੋ ਸਾਧ ਸਿੰਘ ਜੋ ਆਈ॥</p>
    <p>ਤਿਨ ਕੀ ਬਹੁ ਬਿਧਿ ਸੇਵ ਕਰਾਈ॥੩੩॥</p>
    <br>
    <p>ਚਰਨ ਧੋਇ ਪ੍ਰਸਾਦ ਜਿਵਾਵੈ॥</p>
    <p>ਹਰਿ ਕੇ ਭਾਵ ਸਭਨ ਮੋ ਲਿਆਵੈ॥੩੪॥</p>
    <br>
    <p>ਦੋਹਰਾ॥</p>
    <br>
    <p>ਪਾਠ ਗ੍ਰੰਥ ਕੋ ਹੋਇ ਜਹਿੰ ਜਹਿਂ ਹਰਿ ਕਥਾ ਬਖਾਨ॥</p>
    <p>ਤਹ ਕਛੁ ਅਵਰ ਨ ਬੋਲਈ ਸੁਨੀਏ ਲਾਇ ਧਿਆਨ॥੩੫॥</p>
    <br>
    <p>ਚੌਪਈ॥</p>
    <br>
    <p>ਕੁੱਠਾ ਹੁੱਕਾ ਚਰਸ ਤਮਾਕੂ॥</p>
    <p>ਗਾਂਜਾ ਟੋਪੀ ਤਾੜੀ ਖਾਕੂ॥੩੬॥</p>
    <br>
    <p>ਇਨ ਕੀ ਓਰ ਨ ਕਬਹੂ ਦੇਖੈ॥</p>
    <p>ਰਹਤਵੰਤ ਸੋ ਸਿੰਘ ਵਿਸੇਖੈ॥੩੭॥</p>
    <br>
    <p>ਸ਼ਸਤ੍ਰਹੀਨ ਕਬਹੂ ਨ ਹੋਈ॥</p>
    <p>ਰਹਿਤਵੰਤ ਖ਼ਾਲਸਾ ਹੈ ਸੋਈ॥੩੮॥</p>
    <br>
    <p>ਸੰਨਿਆਸੀ ਬੈਰਾਗੀ ਜੋਵੈ॥</p>
    <p>ਔਰ ਉਦਾਸੀ ਜੋਗੀ ਤੇਵੈ॥੩੯॥</p>
    <br>
    <p>ਜੰਗਮ ਬਾਮੀ ਅਵਰ ਜਿ ਕੋਈ॥</p>
    <p>ਤਾਂ ਕਾ ਜੂਠਾ ਕਬੀ ਨ ਲੇਈ॥੪੦॥</p>
    <br>
    <p>ਪਰਮਾਰਥ ਗੁਰੂ ਏਕੋ ਕਹਿਓ॥</p>
    <p>ਜਿਨ ਕੇ ਘਰ ਬਸ ਗੁਨ ਕਛੁ ਲਹਿਓ॥੪੧॥</p>
    <br>
    <p>ਠਾਕੁਰ ਜਾਨ ਸਕਲ ਸੋ ਸੇਵੈ॥</p>
    <p>ਭਾਵ ਸਹਿਤ ਕੁਛ ਕਰ ਤੇ ਦੇਵੈ॥੪੨॥</p>
    <br>
    <p>ਗੁਰਮੁਖੀ ਅੱਖਰ ਜੋ ਹੈਂ ਭਾਈ॥</p>
    <p>ਸਿੰਘ ਸਿੰਘ ਤੇ ਸੀਖਹਿ ਜਾਈ॥੪੩॥</p>
    <br>
    <p>ਔਰ ਜੁ ਵਿਦਯਾ ਜਹਿਂ ਤਹਿਂ ਹੋਈ॥</p>
    <p>ਅਵਰਨ ਤੇ ਭੀ ਲੇਵਹੁ ਸੋਈ॥੪੪॥</p>
    <br>
    <p>ਦੋਹਰਾ॥</p>
    <br>
    <p>ਪ੍ਰਾਤਹ ਉਠ ਇਸਨਾਨ ਕਰਿ ਪੜਹਿ ਜਾਪੁ ਜਪੁ ਦੋਇ॥</p>
    <p>ਸੋਦਰ ਕੀ ਚੌਂਕੀ ਕਰੇ ਆਲਸ ਕਰੈ ਨ ਕੋਇ॥੪੫॥</p>
    <br>
    <p>ਪਹਰਿ ਰਾਤ ਬੀਤ ਹੈ ਜਬਹੀ॥</p>
    <p>ਸੋਹਿਲਾ ਪਾਠ ਕਰੈ ਸੋ ਤਬਹੀ॥੪੬॥</p>
    <br>
    <p>ਦੁਹੂਂ ਗ੍ਰੰਥ ਮੈਂ ਬਾਣੀ ਜੋਈ॥</p>
    <p>ਚੁਨ ਚੁਨ ਕੰਠ ਕਰੇ ਨਿਤ ਸੋਈ॥੪੭॥</p>
    <br>
    <p>ਦਸਮੀ ਆਦਿ ਗੁਰੂ ਦਿਨ ਜੇਤੇ॥</p>
    <p>ਪੁਰਬ ਸਮਾਨ ਕਹੇ ਹੈਂ ਤੇਤੇ॥੪੮॥</p>
    <br>
    <p>ਤਿਨ ਮੋ ਕਛੁ ਪ੍ਰਸਾਦਿ ਬਣਾਵੈ॥</p>
    <p>ਕਰ ਕੜਾਹ ਖਾਲਸੇ ਖਵਾਵੈ॥੪੯॥</p>
    <br>
    <p>ਯਥਾਸ਼ਕਤਿ ਅਰਦਾਸਿ ਭਿ ਦੇਵੈ॥</p>
    <p>ਖਾਲੀ ਹਾਥ ਨਾ ਕਬਹੂੰ ਸੇਵੈ॥੫੦॥</p>
    <br>
    <p>ਆਪ ਸਿੰਘ ਜੋ ਰਾਜਾ ਹੋਈ॥</p>
    <p>ਨਿਰਧਨ ਸਿੰਘਨ ਪਾਲੈ ਸੋਈ॥੫੧॥</p>
    <br>
    <p>ਨਿਰਧਨ ਖਾਲਸੇ ਨੇਹੁ ਲਗਾਵੈ॥</p>
    <p>ਧਨਬਾਜ਼ੀ ਦੇ ਪ੍ਰੀਤਿ ਬਢਾਵੈ॥੫੨॥</p>
    <br>
    <p>ਪਰਦੇਸੀ ਸਿੰਘਨ ਜਬ ਦੇਖੈ॥</p>
    <p>ਇਨ ਕੀ ਸੇਵਾ ਕਰੈ ਵਿਸੇਖੈ॥੫੩॥</p>
    <br>
    <p>ਭਾਉ ਧਨ ਦੇ ਬਿਦਾ ਸੋ ਕਰੇ॥</p>
    <p>ਰਹੇ ਪਾਸ ਤੇ ਤੋ ਨਿਤ ਅਨੁਸਰੇ॥੫੪॥</p>
    <br>
    <p>ਮਧੁਰ ਬਚਨ ਸਬਹਨ ਸੰਗ ਬਾਖੈ॥</p>
    <p>ਚਾਕਰ ਸਿੰਘਨ ਹੀ ਕੋ ਰਾਖੈ॥੫੫॥</p>
    <br>
    <p>ਸਿੰਘ ਸਿੰਘ ਸੋਂ ਨੇਹੁ ਸੁ ਕਰਨੋ॥</p>
    <p>ਬੈਰ ਭਾਵ ਮਨ ਤੇ ਪਰਿਹਰਨੋ॥੫੬॥</p>
    <br>
    <p>ਸਿੰਘ ਸਿੰਘ ਪਰ ਸ਼ਸਤ੍ਰ ਨ ਕਰੇ॥</p>
    <p>ਜਾਨ ਗੁਰੂ ਖਾਲਸੇ ਤੇ ਡਰੇ॥੫੭॥</p>
    <br>
    <p>ਦੋਹਰਾ॥</p>
    <br>
    <p>ਪਰਨਾਰੀ ਜੂਆ ਅਸਤ ਚੋਰੀ ਮਦਰਾ ਜਾਨ॥</p>
    <p>ਪਾਂਚ ਐਂਬ ਯੇ ਜਗਤ ਮੈ ਤਜੈ ਸੁ ਸਿੰਘ ਸੁਜਾਨ॥੫੮॥</p>
    <br>
    <p>ਰਣ ਕੋ ਪਾਇ ਸਿੰਘ ਜਿਉਂ ਗਰਜੈ॥</p>
    <p>ਸਨਮੁਖ ਲਰੇ ਮਲੇਛਨ ਬਰਜੈ॥੫੯॥</p>
    <br>
    <p>ਰਣ ਕੋ ਜਾਇ ਨ ਕਬਹੂੰ ਭਾਗੇ॥</p>
    <p>ਲਰੈ ਤੁਰਕ ਸੋ ਸੋਆ ਜਾਗੇ॥੬੦॥</p>
    <br>
    <p>ਛਤ੍ਰੀ ਕਰਮ ਸੁ ਦ੍ਰਿੜ ਕਰਿ ਧਾਰੈ॥</p>
    <p>ਮਾਰ ਮਾਰ ਰਣ ਮਹਿ ਉਚਾਰੈ॥੬੧॥</p>
    <br>
    <p>ਡਰੈ ਨ ਨੈਕੁ ਨਿਡਰ ਹੋਇ ਲਰੇ॥</p>
    <p>ਮਾਰਹੁੰ ਵੈਰੀ ਇਹ ਜੀਅ ਧਰੇ॥੬੨॥</p>
    <br>
    <p>ਜੋ ਕਬਹੂ ਰਣ ਪ੍ਰਾਣਹਿ ਜਾਵੈ॥</p>
    <p>ਨਿਸਚੇ ਸੋ ਬੈਕੁੰਠ ਸਿਧਾਵੈ॥੬੩॥</p>
    <br>
    <p>ਰਣ ਸ਼ਤਰੁਨ ਜੋ ਜੀਤੇ ਕਬਹੂੰ॥</p>
    <p>ਜਗ ਮੋਂ ਜਸ ਪਾਵਹਿ ਗੋ ਤਬਹੂੰ॥੬੪॥</p>
    <br>
    <p>ਤਾਂ ਤੇ ਜੁਧ ਮਹਾਂ ਦ੍ਰਿੜ੍ਹ ਹੋਈ॥</p>
    <p>ਰਣ ਮੋ ਤਜਿ ਨਹਿ ਭਾਗੈ ਸੋਈ॥੬੫॥</p>
    <br>
    <p>ਜੋ ਕਬਹੂੰ ਰਣ ਤੇ ਮਨ ਡਰੈ॥</p>
    <p>ਕ੍ਰਿਖੀ ਆਦਿ ਕਰਿ ਜੀਵਕਾ ਕਰੈ॥੬੬॥</p>
    <br>
    <p>ਚਾਰ ਵਰਨ ਮੋ ਨਰ ਹੈਂ ਜੇਤੇ॥</p>
    <p>ਕਰਿ ਉਪਦੇਸ਼ ਪਰੇਰੇ ਤੇਤੇ॥੬੭॥</p>
    <br>
    <p>ਜਿਉਂ ਕਿਉਂ ਕਰ ਤਿਨ ਸਿੰਘ ਬਨਾਵੈ॥</p>
    <p>ਮਾਨੈ ਨਹਿਂ ਤਹਿੰ ਲੋਭ ਦਿਖਾਵੈ॥੬੮॥</p>
    <br>
    <p>ਕੁਟੰਬ ਮਾਹਿ ਨਹਿ ਅਤਿ ਮਨ ਦੇਈ॥</p>
    <p>ਗੁਰ ਕੇ ਚਰਣ ਨਿਰੰਤਰ ਸੇਈ॥੬੯॥</p>
    <br>
    <p>ਪ੍ਰਾਰਬਧ ਪਰ ਨਿਸਚੈ ਰਾਖੈ॥</p>
    <p>ਅਤਿ ਧਨ ਤ੍ਰਿਸਨਾ ਮਨ ਤੇ ਨਾਖੈ॥੭੦॥</p>
    <br>
    <p>ਮਨ ਚੋਖਾ ਕਰਿ ਬਰਖਤ ਹੋਈ॥</p>
    <p>ਰਣ ਤਾਤਾ ਘਰ ਸੀਅਰਾ ਹੋਈ॥੭੧॥</p>
    <br>
    <p>ਸਰਲ ਬਚਨ ਮਨ ਰਿਜ ਮੁਖ ਮੀਠਾ॥</p>
    <p>ਗੁਰ ਕੈ ਬਚਨ ਲਗਾਵੈ ਡੀਠਾ॥੭੨॥</p>
    <br>
    <p>ਕਰੁਣਾ ਮੁਦਿਤਾ ਮੈਤ੍ਰੀ ਏਹ॥</p>
    <p>ਇਨ ਸੋਂ ਕਰੇ ਨਿਰੰਤਰ ਨੇਹੁ॥੭੩॥</p>
    <br>
    <p>ਨਿਮਤ ਸੁਭਾਵ ਨ ਕਬਹੂੰ ਤਿਆਗੈ॥</p>
    <p>ਦੁਰਜਨ ਦੇਖ ਦੂਰ ਤੇ ਭਾਗੈ॥੭੪॥</p>
    <br>
    <p>ਦੁਰਜਨ ਕੀ ਸੰਗਤਿ ਸੁਖ ਨਾਹੀ॥</p>
    <p>ਕਰ ਬਿਚਾਰ ਦੇਖਹੁ ਮਨ ਮਾਹੀਂ॥੭੫॥</p>
    <br>
    <p>ਕਾਮ ਕ੍ਰੋਧ ਲੋਭ ਮਦ ਮਾਨ॥</p>
    <p>ਇਨ ਕੋ ਥੋਰੇ ਕਰੇ ਸਯਾਨ॥੭੬॥</p>
    <br>
    <p>ਬਿਨੈ ਬਿਬੇਕ ਧਰਮ ਦ੍ਰਿੜ੍ਹ ਰਾਖੈ॥</p>
    <p>ਮਿਥਯਾ ਬਚਨ ਨ ਕਬਹੂੰ ਭਾਖੈ॥੭੭॥</p>
    <br>
    <p>ਦੋਹਰਾ॥</p>
    <br>
    <p>ਲਰਕਨ ਸਿਉਂ ਮਿਤ੍ਰਾਇਗੀ ਯੁਵਤਿਨ ਸਿਉਂ ਬਹੁ ਬਾਤ॥</p>
    <p>ਦੁਰਜਨ ਕੀ ਸੰਗਤ ਕੀਏ ਕਹੋ ਕਹਾਂ ਕੁਸਲਾਤ॥੪੬॥</p>
    <br>
    <p>ਗੁਰ ਸਰਧਾ ਦ੍ਰਿੜ੍ਹ ਭਗਤਿ ਕਮਾਵੈ॥</p>
    <p>ਵਹੀ ਖ਼ਾਲਸਾ ਸਦ ਗਤ ਪਾਵੈ॥੪੭॥</p>
    <br>
    <p>ਧਨ ਕੀਰਤਿ ਸੁਖ ਰਾਜ ਵਡਾਈ॥</p>
    <p>ਯੁਵਤੀ ਸੁਤ ਵਿਦਯਾ ਬਹੁ ਭਾਈ॥੪੮॥</p>
    <br>
    <p>ਏ ਸਬ ਦਾਤ ਗੁਰੂ ਕੀ ਜਾਨੈ॥</p>
    <p>ਤਾਂ ਤੇ ਨਹਿ ਅਭਿਮਾਨਹਿ ਠਾਨੈ॥੪੯॥</p>
    <br>
    <p>ਮੈਂ ਮੇਰਾ ਇਹ ਕਬਹੂੰ ਨ ਕਹੈ॥</p>
    <p>ਸਦਾ ਅਧੀਨ ਗੁਰੂ ਕੇ ਰਹੈ॥੫੦॥</p>
    <br>
    <p>ਜੋ ਅਸਮਰਥ ਹੋਇ ਹੈ ਭਾਈ॥</p>
    <p>ਕਾਨ ਮੂੰਦ ਕਹੂੰ ਜਾਇ ਪਲਾਈ॥੫੧॥</p>
    <br>
    <p>ਗੁਰ ਕੀ ਨਿੰਦਾ ਸੁਨੈ ਜਿ ਕਾਨ॥</p>
    <p>ਮਹਾਂ ਦੋਖ ਤਿਨ ਬੇਦ ਬਖਾਨ॥੫੨॥</p>
    <br>
    <p>ਜਗਤ ਮਾਹਿ ਪੰਥ ਹੈਂ ਜੇਤੇ॥</p>
    <p>ਕਬਹੀ ਨਿੰਦਹਿ ਨਾਹੀ ਤੇਤੇ॥੫੩॥</p>
    <br>
    <p>ਸਬੈ ਪੰਥ ਹੈਂ ਹਰ ਕੋ ਧਾਮ॥</p>
    <p>ਜਿਮ ਬਸ ਲੇਹਿ ਹੈਂ ਹਰਿ ਕੋ ਨਾਮ॥੫੪॥</p>
    <br>
    <p>ਨਿੰਦਾ ਚੁਗਲੀ ਔਰ ਅਸੂਯਾ॥</p>
    <p>ਦੀਰਘ ਕਲਹ ਭਾਉ ਜੋ ਦੂਆ॥੫੫॥</p>
    <br>
    <p>ਇਨ ਕੋ ਮਨ ਤੇ ਦੂਰੀ ਕਰੈ॥</p>
    <p>ਰਾਗ ਦ੍ਵੈਖ ਨਹਿ ਮਨ ਤੇ ਧਰੈ॥੫੬॥</p>
    <br>
    <p>ਜੋ ਕਤਹੂੰ ਪ੍ਰਸਾਦਹਿ ਪਾਵੈ॥</p>
    <p>ਕਰਦ ਭੇਟ ਬਿਨ ਕਬਹੂੰ ਨ ਖਾਵੈ॥੫੭॥</p>
    <br>
    <p>ਜੋ ਪ੍ਰਸਾਦਿ ਕਾ ਬਾਟਾਂ ਕਰਈ॥</p>
    <p>ਸਮ ਵਰਤਾਰਾ ਸਬ ਕਰ ਧਰਈ॥੫੮॥</p>
    <br>
    <p>ਘਾਟ ਬਾਢ ਕਤਹੂੰ ਨਹਿ ਦੇਵਹਿ॥</p>
    <p>ਰਹਤਵੰਤ ਸਿੰਘ ਸੋ ਲੇਵਹਿ॥੫੯॥</p>
    <br>
    <p>ਬਾਢੀ ਲੇਕਰ ਨਸਾਯ ਨ ਕਰੀਏ॥</p>
    <p>ਝੂਠੀ ਸਾਖਾ ਕਬਹੂੰ ਨ ਭਰੀਏ॥੬੦॥</p>
    <br>
    <p>ਦੋਹਰਾ॥</p>
    <br>
    <p>ਜੋ ਪ੍ਰਸਾਦ ਛਕਨੇ ਲਗੋ ਹਾਥ ਸੁਚੇਤ ਕਰਇ॥</p>
    <p>ਏਕਾਕੀ ਵਹ ਖਾਇ ਨਹਿ ਅਵਰਨ ਕੋ ਭੀ ਦੇਇ॥੬੧॥</p>
    <br>
    <p>ਬਹੁ ਸਿੰਘਨ ਮਿਲ ਭੋਜਨ ਕੀਜੈ॥</p>
    <p>ਐਸੋ ਹੀ ਸੁਠ ਜਗ ਜਸ ਲੀਜੈ॥੬੨॥</p>
    <br>
    <p>ਜਬ ਜਬ ਰਵਨੇ ਸਿੰਘ ਫਿਰੇਹੀ॥</p>
    <p>ਜਲ ਭਰ ਹਾਥ ਕਮੰਡਲ ਲੇਈ॥੬੩॥</p>
    <br>
    <p>ਪੁਨ ਜਲ ਮਿਦ ਸੋ ਮਾਰਜਨ ਕਰੇਈ॥</p>
    <p>ਤਬ ਹੀ ਸ਼ਸਤ੍ਰ ਧਰੇਈ॥੬੪॥</p>
    <br>
    <p>ਪ੍ਰਾਤ ਇਸਨਾਨ ਜਤਨ ਸੋ ਸਾਧੇ॥</p>
    <p>ਕੰਘਾ ਕਰਦ ਦਸਤਾਰਹਿ ਬਾਂਧੇ॥੬੫॥</p>
    <br>
    <p>ਚਾਰ ਘੜੀ ਜਬ ਦਿਵਸ ਰਹਾਈ॥</p>
    <p>ਪੰਚ ਇਸਨਾਨਾ ਪੁਨਹੁ ਕਰਾਈ॥੬੬॥</p>
    <br>
    <p>ਕੰਘਾ ਕਰਦ ਦਸਤਾਰ ਸਜਾਵੈ॥</p>
    <p>ਇਹੀ ਰਹਤ ਸਿੰਘਨ ਸੋ ਭਾਵੈ॥੬੭॥</p>
    <br>
    <p>ਏਕ ਪਾਖ ਬੀਤੇ ਹੈ ਜਬਹੀ॥</p>
    <p>ਦਧੀ ਸੋਂ ਕੇਸ ਨ੍ਹਵਾਵੈ ਤਬਹੀ॥੬੮॥</p>
    <br>
    <p>ਕੇਸਨ ਧੂਪ ਦੇਇ ਸੁਚ ਪਾਵਨ॥</p>
    <p>ਹੈ ਇਹ ਗੁਰੂ ਕੀ ਮੋਹਰ ਸੁਹਾਵਨ॥੬੯॥</p>
    <br>
    <p>ਬੀਸ ਦਿਨ ਗਏ ਬਸਨ ਧੁਲਾਵੈ॥</p>
    <p>ਭੂਖ ਲਗੇ ਤਬ ਭੋਜਨ ਖਾਵੈ॥੭੦॥</p>
    <br>
    <p>ਯਾ ਸਿਛਾ ਹੈ ਗੁਰ ਕੇ ਬਰਨੀ॥</p>
    <p>ਸ਼ਸਤ੍ਰ ਬਿਨਾ ਅਰਦਾਸ ਨ ਕਰਨੀ॥੭੧॥</p>
    <br>
    <p>ਰਹਤਵੰਤ ਸਿੰਘ ਹੈ ਜੋਈ॥</p>
    <p>ਕਰ ਉਪਾਇ ਧਨ ਖਾਟੈ ਸੋਈ॥੭੨॥</p>
    <br>
    <p>ਤਾਂਹੀ ਕਰ ਘਰ ਕੋ ਨਿਰਬਹੈ॥</p>
    <p>ਪੂਜਾ ਭੂਲ ਨ ਕਬਹੂੰ ਗਹੈ॥੭੩॥</p>
    <br>
    <p>ਧਰਮਸਾਲ ਕੀ ਝਾਂਕ ਨ ਕਰਨੀ॥</p>
    <p>ਮਹਾਂ ਦੋਖ ਹੈ ਗੁਰ ਨੇ ਬਰਨੀ॥੭੪॥</p>
    <br>
    <p>ਜੇ ਕੋ ਸਿੰਘ ਪੁਜਾਰੀ ਅਹੈ॥</p>
    <p>ਸੋ ਭੀ ਪੂਜਾ ਬਹੁਤ ਨ ਗਹੈ॥੭੫॥</p>
    <br>
    <p>ਤਨ ਨਿਰਬਾਹ ਮਾਤ੍ਰ ਸੋ ਲੇਵੈ॥</p>
    <p>ਅਧਿਕ ਹੋਇ ਤਉ ਜਹਿਂ ਤਹਿਂ ਦੇਵੈ॥੭੬॥</p>
    <br>
    <p>ਬਹੁਤੀ ਹੋਇ ਤਾ ਦੇਗ ਕਰਾਵੈ॥</p>
    <p>ਨਾਤਰ ਗੁਰਦੁਆਰਾ ਪਰ ਲਾਵੈ॥੭੭॥</p>
    <br>
    <p>ਅਥਵਾ ਸਦਾ ਬ੍ਰਤ ਕੋ ਦੇਈ॥</p>
    <p>ਸੁਤ ਯੁਵਤੀ ਹਿਤ ਕਦੇ ਨ ਲੇਈ॥੭੮॥</p>
    <br>
    <p>ਜੇ ਪੂਜਾ ਕੋ ਆਪੇ ਖਾਈ॥</p>
    <p>ਧਰਮ ਅਰਥ ਜੜ ਦੇਵਹਿੰ ਨਾਹੀ॥੭੯॥</p>
    <br>
    <p>ਤਿਨਹਿ ਕਲੇਸ਼ ਹੋਇੰਗੇ ਜੇਈ॥</p>
    <p>ਤਾੰ ਦੁਖ ਕੋ ਜਾਨੈਗੇ ਤੇਈ॥੮੦॥</p>
    <br>
    <p>ਜੇ ਕੁਰਹਿਤੀਏ ਜਗ ਦਰਸਾਵਤ॥</p>
    <p>ਪਾਹੁਲ ਪੀਇ ਕੁਕਰਮ ਕਮਾਵਤ॥੮੧॥</p>
    <br>
    <p>ਤਿਨ ਸੋਂ ਬਰਤਨ ਨਾਹਿ ਮਿਲਾਵੈ॥</p>
    <p>ਰਹੈ ਅਲਗ ਪਰਮ ਸੁਖ ਪਾਵੈ॥੮੨॥</p>
    <br>
    <p>ਦੋਹਰਾ॥</p>
    <br>
    <p>ਬਹੁਤ ਬਾੰਤ ਕਾ ਖਾਲਸਾ ਕਹਿੰ ਲਗ ਕਰਉ ਬਖਾਨ॥</p>
    <p>ਰਹਤਵਾਨ ਸੁਭ ਸਿੰਘ ਜੋ ਤਿਨ ਸੋ ਲੇਇ ਪਛਾਨ॥੮੩॥</p>
    <br>
    <p>ਚੌਪਈ॥</p>
    <br>
    <p>ਜਹਿ ਦੀਵਾਨ ਸਿੰਘਨ ਕੋ ਭਾਰੀ॥</p>
    <p>ਰਹਤਵੰਤ ਜਹ ਸਿੰਘ ਹਜ਼ਾਰੀ॥੮੪॥</p>
    <br>
    <p>ਸਿੰਘਨ ਕੋ ਦਲ ਜਹਾਂ ਫਿਰਾਹੀ॥</p>
    <p>ਰਹਤਵੰਤ ਜਹ ਸਿੰਘ ਸਬਾਹੀ॥੮੫॥</p>
    <br>
    <p>ਪਾਂਚ ਬਰਖ ਲੌਂ ਤਹਾਂ ਰਹੀਜੈ॥</p>
    <p>ਸਿੰਘਨ ਸੇਵਿ ਭਲੀ ਬਿਧਿ ਕੀਜੈ॥੮੬॥</p>
    <br>
    <p>ਮਨ ਦ੍ਰਿੜ੍ਹ ਰਾਖਹਿ ਭਗਤਿ ਕਮਾਵੈ॥</p>
    <p>ਪੂਰਨ ਰਹਤ ਤਹਾਂ ਤੇ ਪਾਵੈ॥੮੭॥</p>
    <br>
    <p>ਜਬ ਪਹਿਲੇ ਸਬ ਸ੍ਰਿਸਟ ਉਪਾਈ॥</p>
    <p>ਤਬ ਹੀ ਮਾਨੁਖ ਦੇਹਿ ਬਨਾਈ॥੮੮॥</p>
    <br>
    <p>ਤਨ ਇਸ ਕੇ ਸਿਰ ਕੇਸ ਜੁ ਦੀਨੋ॥</p>
    <p>ਸੋ ਇਹ ਤਨ ਸਿੰਗਾਰਹਿ ਕੀਨੋ॥੮੯॥</p>
    <br>
    <p>ਦਾੜ੍ਹਾ ਮੁਛ ਸਿਰ ਕੇਸ ਬਨਾਈ॥</p>
    <p>ਹੈ ਇਹ ਦ੍ਰਿੜ੍ਹ ਜਿਹ ਪ੍ਰਭੂ ਰਜ਼ਾਈ॥੯੦॥</p>
    <br>
    <p>ਮੇਟ ਰਜ਼ਾਇ ਜੁ ਸੀਸ ਮੁੰਡਾਵੈ॥</p>
    <p>ਕਹੁ ਤੇ ਜਗ ਕੈਸੇ ਹਰਿ ਪਾਵੈ॥੯੧॥</p>
    <br>
    <p>ਪਾਂਖਹੁ ਬਿਨ ਬਿਹੰਗ ਜਿਮ ਹੋਹੀ॥</p>
    <p>ਊਰਬ ਬਿਨਾ ਭੇਡ ਜਿਮ ਕੋਈ॥੯੨॥</p>
    <br>
    <p>ਬਸਨ ਬਿਨਾਂ ਨਾਰੀ ਹੈ ਜੈਸੇ॥</p>
    <p>ਕੇਸਨ ਬਿਨਾ ਹੋਇ ਨਰ ਤੈਸੇ॥੯੩॥</p>
    <br>
    <p>ਕੇਸਨ ਨਰ ਧਾਰੇ ਹੈ ਜਬਹੀ॥</p>
    <p>ਪੂਰਨ ਰੂਪ ਹੋਇ ਹੈ ਤਬਹੀ॥੯੪॥</p>
    <br>
    <p>ਕੇਸ ਏਕ ਪੁਨ ਰਹਤ ਜੁ ਪਾਈ॥</p>
    <p>ਤਾਂ ਕੀ ਮਹਿਮਾ ਕਹੀ ਨ ਜਾਈ॥੯੫॥</p>
    <br>
    <p>ਬੇਦ ਰਹਤ ਜਿਮ ਦਿਜ ਨ ਸੁਹਾਵਤ॥</p>
    <p>ਸੀਲ ਰਹਤ ਕੁਲ ਨਾਰਿ ਨ ਭਾਵਤ॥੯੬॥</p>
    <br>
    <p>ਬੇਗ ਰਹਤ ਜਿਮ ਬਾਜ਼ੀ ਹੀਨ॥</p>
    <p>ਰਹਤ ਬਿਨਾ ਇਹ ਕੇਸ ਮਲੀਨ॥੯੭॥</p>
    <br>
    <p>ਜਿਉ ਂਕਾਹੂ ਲੇ ਗਧਾ ਨੁਵਾਇਓ॥</p>
    <p>ਫੁਲਮਾਲ ਤਿਹ ਮੂੰਡ ਧਰਾਇਓ॥੯੮॥</p>
    <br>
    <p>ਤਿਹ ਕਰ ਤਾਂ ਕੀ ਸੋਭਾ ਨਾਹੀ॥</p>
    <p>ਹਾਸੀ ਜੋਗ ਹੋਇ ਜਗ ਮਾਹੀ॥੯੯॥</p>
    <br>
    <p>ਤਿਮ ਕੁਰਹਿਤੀਏ ਕੇਸ ਰਖਾਏ॥</p>
    <p>ਕਹਹੁ ਸੁ ਕੈਸੇ ਸੋਭਾ ਪਾਏ॥੧੦੦॥</p>
    <br>
    <p>ਰਹਤ ਸੁ ਕੇਸਨ ਕੋ ਅਤਿ ਭੂਖਨ॥</p>
    <p>ਰਹਤ ਬਿਨਾ ਸਿਰ ਕੇਸ ਭੀ ਦੂਖਨ॥੧੦੧॥</p>
    <br>
    <p>ਰਹਤਵਾਨ ਜਗ ਸਿੰਘ ਜੇ ਕੋਈ॥</p>
    <p>ਗੁਰ ਕੇ ਲੋਕ ਬਸੈਂਗੇ ਤੇਈ॥੧੦੨॥</p>
    <br>
    <p>ਰਹਿਣੀ ਰਹੈ ਸੋਈ ਸਿਖ ਮੇਰਾ॥</p>
    <p>ਵਹ ਠਾਕੁਰੁ ਮੈਂ ਉਸ ਕਾ ਚੇਰਾ॥੧੦੩॥</p>
    <br>
    <p>ਰਹਤ ਰਹਤ ਰਹਿ ਜਾਇ ਬਿਕਾਰਾ॥</p>
    <p>ਰਹਤ ਧਰਮ ਸਿੰਘਨ ਕੋ ਸਾਰਾ॥੧੦੪॥</p>
    <br>
    <p>ਰਹਤ ਬਿਨ ਸਦਗਤਿ ਨਹਿ ਹੋਈ॥</p>
    <p>ਰਹਤ ਬਿਨਾ ਭਲ ਕਹੈ ਨ ਕੋਈ॥੧੦੫॥</p>
    <br>
    <p>ਰਹਤ ਬਿਨਾ ਨਹਿ ਸਿੰਘ ਕਹਾਵੈ॥</p>
    <p>ਰਹਤ ਬਿਨਾ ਦਰ ਚੋਟਾ ਖਾਵੈ॥੧੦੬॥</p>
    <br>
    <p>ਰਹਤ ਬਿਨਾ ਜਗ ਮੋ ਭਰਮਾਈ॥</p>
    <p>ਰਹਤ ਬਿਨਾ ਨਰ ਨਰਕੇ ਜਾਈ॥੧੦੭॥</p>
    <br>
    <p>ਰਹਤ ਬਿਨਾ ਤਨਖਾਹੀ ਜਾਨੋ॥</p>
    <p>ਰਹਤ ਬਿਨਾ ਜੜ੍ਹ ਭੂਤ ਭਖਾਨੋ॥੧੦੮॥</p>
    <br>
    <p>ਰਹਤ ਬਿਨਾ ਸੁਖ ਕਬਹੂ ਨ ਲਹੈ॥</p>
    <p>ਤਾਂ ਤੇ ਰਹਤ ਸੁ ਦ੍ਰਿੜ੍ਹ ਕਰ ਗਹੈ॥੧੦੯॥</p>
    <br>
    <p>ਅਥਿ ਲੰਗਰ ਬਿਧਿ॥</p>
    <p>ਸੋਰਠਾ॥</p>
    <br>
    <p>ਰਹਤ ਧਰਮ ਜੋ ਸਾਰ ਨੰਦ ਲਾਲ ਤੁਮ ਸੁ ਕਹਾ॥</p>
    <p>ਲੰਗਰ ਕਉ ਪਰਕਾਰ ਤੁਮ ਆਗੇ ਬਰਨਨ ਕਰੋਂ॥੧੧੦॥</p>
    <br>
    <p>ਅਸ ਲੰਗਰ ਬਿਧਿ ਸੁਨੀਓ ਭਾਈ॥</p>
    <p>ਨੰਦ ਲਾਲ ਤੋਹਿ ਕਹੋ ਸੁਨਾਈ॥੧੧੧॥</p>
    <br>
    <p>ਪਹਲੇ ਅਵਨੀ ਸੋਧਨ ਕੀਜੈ॥</p>
    <p>ਮਲ ਅਸਥੀ ਲੌ ਜੂਰ ਸੁਟੀਜੈ॥੧੧੨॥</p>
    <br>
    <p>ਤਾਂ ਪਾਛੇ ਚੌਂਕਾ ਤਹ ਦੇਈ॥</p>
    <p>ਚਹੂ ਓਰ ਆਵਰਤ ਕਰੇਈ॥੧੧੩॥</p>
    <br>
    <p>ਜਲ ਭਰ ਗਾਗਰ ਤਹਾਂ ਧਰਾਵੈ॥</p>
    <p>ਅਥਵਾ ਨਵਤਨ ਕੁੰਭ ਮੰਗਾਵੈ॥੧੧੪॥</p>
    <br>
    <p>ਸਭ ਬਾਂਜਨ ਕੋ ਮਾਰਜਨ ਕਰੈ॥</p>
    <p>ਤਾਂ ਪਾਛੇ ਲੈ ਲੰਗਰ ਧਰੈ॥੧੧੫॥</p>
    <br>
    <p>ਸੂਕੀ ਪਾਵਨ ਲੱਕਰੀ ਦੇਈ॥</p>
    <p>ਚਖਮਖ ਕਾਢਿ ਅਗਨਿ ਸਚੁ ਲੇਈ॥੧੧੬॥</p>
    <br>
    <p>ਗੰਦੀ ਮੰਦੀ ਵਸਤੁ ਜੁ ਆਵਤ॥</p>
    <p>ਕੀਜੈ ਦੂਰ ਜਤਨ ਕਰ ਤਾਵਤ॥੧੧੭॥</p>
    <br>
    <p>ਘੀਊ ਸਹਤ ਪੁਨ ਰਸਤ ਲਿਆਵੈ॥</p>
    <p>ਭਿੰਡਾ ਕੱਦੂ ਸਲਗਮ ਪਾਵੈ॥੧੧੮॥</p>
    <br>
    <p>ਮੂੰਗੀ ਮੋਠ ਜਾਤ ਹੈ ਜੇਤੀ॥</p>
    <p>ਉੜਦੀ ਬੜੀ ਲਯਾਵਹਿ ਤੇਤੀ॥੧੧੮॥</p>
    <br>
    <p>ਪਾਲਕ ਆਦਿ ਸਾਗ ਜੁ ਅਹੈ॥</p>
    <p>ਤਿਨ ਕੋ ਭੀ ਲੰਗਰ ਮੈਂ ਗਹੈ॥੧੧੯॥</p>
    <br>
    <p>ਮੀਠਾ ਮਿਰਚਾਂ ਹਰਦੀ ਭਾਵਤ॥</p>
    <p>ਅਵਰਤ ਲੋਨ ਲੇ ਧਰੇ ਸੁਹਾਵਤ॥੧੨੦॥</p>
    <br>
    <p>ਦਧਿ ਪੈ ਚਾਵਲ ਸਕਲ ਅਚਾਰ॥</p>
    <p>ਸਰਬ ਵਸਤੂ ਧਰ ਰਾਖੈ ਤਯਾਰ॥੧੨੧॥</p>
    <br>
    <p>ਮਣ ਭਰ ਰਸਦ ਜੇ ਲੰਗਰ ਜਾਨੈ॥</p>
    <p>ਸਵਾ ਦੁਇ ਸੇਰ ਘ੍ਰਿਤ ਤਿਹ ਆਨੈ॥੧੨੨॥</p>
    <br>
    <p>ਜ਼ਾਦਾ ਹੋਇ ਸੁ ਬਹੁਤੁ ਸੁ ਨੀਕੋ॥</p>
    <p>ਸੁੱਖ ਹੋਤ ਧਿਆਨ ਕੇ ਜੀ ਕੋ॥੧੨੩॥</p>
    <br>
    <p>ਨਤੁਰ ਸ਼ਕਤਿ ਜਿਤੀ ਜੋ ਕਰੇ॥</p>
    <p>ਮਨ ਮੈ ਕਛੂ ਨ ਚਿੰਤਾ ਧਰੇ॥੧੨੪॥</p>
    <br>
    <p>ਯਹ ਗੁਰ ਕੀ ਹੈ ਦੇਗ ਸੁਹਾਈ॥</p>
    <p>ਪ੍ਰੇਮ ਸਮੇਤ ਜੁ ਕਰੈ ਸਵਾਈ॥੧੨੫॥</p>
    <br>
    <p>ਰਹਤਵੰਤ ਜੇ ਸਿੰਘ ਸਯਾਨੇ॥</p>
    <p>ਭੋਜਨ ਕੀ ਸਬਹੀ ਬਿਧਿ ਜਾਨੇ॥੧੨੬॥</p>
    <br>
    <p>ਦਯਾਵੰਤ ਜਿਨ ਬਿਧੀ ਸਨੋਖੀ॥</p>
    <p>ਲੰਗਰ ਕੀ ਬਿਧਿ ਜਾਨੈ ਚੋਖੀ॥੧੨੭॥</p>
    <br>
    <p>ਰਾਗ ਦ੍ਵੈਖ ਨ ਮਨ ਮੋ ਕਰਈ॥</p>
    <p>ਸਮ ਵਰਤਾਰਾ ਸਭ ਕਰ ਭਰਈ॥੧੨੮॥</p>
    <br>
    <p>ਪਰਮ ਸੁਸ਼ੀਲ ਧੀਰ ਮਨ ਜਿਨ ਕੋ॥</p>
    <p>ਭੋਜਨ ਲੋਭ ਨ ਮਨ ਮੋ ਤਿਨ ਕੋ॥੧੨੯॥</p>
    <br>
    <p>ਸੁਤ ਕਲਤ੍ਰ ਹਿਤ ਲੋਭ ਨ ਧਰੈ॥</p>
    <p>ਪ੍ਰਾਤ ਇਸਨਾਨ ਸਦਾ ਉਠ ਕਰੈ॥੧੩੦॥</p>
    <br>
    <p>ਤਿਨਹੀ ਤੇ ਸੁਚਿ ਦੇਗ ਕਰਾਵੈ॥</p>
    <p>ਅਵਰਿ ਨ ਕੋਊ ਵੜਨੋ ਪਾਵੈ॥੧੩੧॥</p>
    <br>
    <p>ਭਾਂਗ ਤਮਾਕੂ ਨਿਕਟ ਨ ਜਾਵੈ॥</p>
    <p>ਤਿਨ ਤੇ ਭੀ ਸੁਚਿ ਦੇਗ ਕਰਾਵੈ॥੧੩੨॥</p>
    <br>
    <p>ਰਹਿਤਵਾਨ ਸਿੰਘ ਹੈ ਜੋਈ॥</p>
    <p>ਲੋਭਿ ਛੋਡਿ ਜਾਨਹੁ ਨਹਿ ਹੋਈ॥੧੩੩॥</p>
    <br>
    <p>ਗੁਰੂ ਕਾ ਰੂਪ ਸਬਨ ਮੈਂ ਦੇਖੈ॥</p>
    <p>ਮਦਰਾ ਮਾਸ ਨ ਖਾਇ ਬਿਸੇਖੈ॥੧੩੪॥</p>
    <br>
    <p>ਦੇਗੁ ਤਯਾਰ ਹੋਇ ਹੈਂ ਜਬਹੀ॥</p>
    <p>ਕਰ ਅਰਦਾਸ ਭੇਟ ਕਰ ਤਬਹੀ॥੧੩੫॥</p>
    <br>
    <p>ਦੋਹਰਾ॥</p>
    <br>
    <p>ਪ੍ਰਿਥਮ ਗੁਰੋਂ ਕੇ ਭੋਗ ਹਿਤ ਭਾਂਜਨ ਸੁਧ ਮੰਗਾਇ॥</p>
    <p>ਜੋ ਜੋ ਲੰਗਰ ਕੀਨ ਹੈ ਸੋ ਸਭ ਤਹਾਂ ਧਰਾਇ॥੧੩੬॥</p>
    <br>
    <p>ਚੌਪਈ॥</p>
    <br>
    <p>ਤਿਹ ਕਰ ਗੁਰ ਕੋ ਭੋਗ ਲਗਾਵੈ॥</p>
    <p>ਗੁਰ ਕੋ ਰੂਪ ਰਿਦ ਮਾਹਿ ਧਰਾਵੈ॥੧੩੭॥</p>
    <br>
    <p>ਗੁਰੂ ਗ੍ਰੰਥ ਮੋ ਭੇਦ ਨ ਕਾਈ॥</p>
    <p>ਗ੍ਰੰਥ ਹੋਇ ਤੌ ਨਿਕਟਿ ਧਰਾਈ॥੧੩੮॥</p>
    <br>
    <p>ਤਾਂ ਪਾਛੇ ਖਾਲਸੇ ਬੁਲਾਵੈ॥</p>
    <p>ਲੰਗਰ ਨਿਕਟੇ ਪਾਂਤਿ ਬਨਾਵੈ॥੧੩੯॥</p>
    <br>
    <p>ਸਮ ਬਰਤਾਰਾ ਸਭ ਕੋ ਦੇਈ॥</p>
    <p>ਦੂਜਾ ਭਾਵ ਨ ਮਨ ਮੈਂ ਲੇਈ॥੧੪੦॥</p>
    <br>
    <p>ਪੰਗਤ ਮਾਹਿ ਭੇਦ ਜੋ ਕਰਹੈ॥</p>
    <p>ਮਹਾਂ ਦੋਖ ਤਿਨ ਬੇਦ ਉਚਰਹੈ॥੧੪੧॥</p>
    <br>
    <p>ਤਾਂ ਤੇ ਸਮ ਬਰਤਾਰਾ ਦੇਵੈ॥</p>
    <p>ਛੋਟਾ ਵਡਾ ਜਹਾਂ ਲਗ ਜੇਵੈ॥੧੪੨॥</p>
    <br>
    <p>ਸੁਧ ਭੂਮਿ ਵਹ ਭੋਜਨ ਪਾਵੈ॥</p>
    <p>ਖਟੀਆ ਪਰ ਬਹਿ ਕਬੀ ਨ ਖਾਵੈ॥੧੪੩॥</p>
    <br>
    <p>ਸਿੰਘਨ ਕੋ ਨਹਿ ਅਸ ਅਚਾਰਾ॥</p>
    <p>ਸਚ ਅਸਚ ਤੇ ਲਹੇ ਬਿਚਾਰਾ॥੧੪੪॥</p>
    <br>
    <p>ਜਾਚਕ ਨਰ ਨਾਰੀ ਜੇ ਕੋਈ॥</p>
    <p>ਵਰਤਤ ਦੇਗ ਆਇ ਹੈਂ ਜੋਈ॥੧੪੫॥</p>
    <br>
    <p>ਤਿਨ ਕੋ ਭੀ ਕੁਛ ਅੰਨ ਦਿਵਾਵੈ॥</p>
    <p>ਖਾਲੀ ਜਾਨਿ ਨ ਕੋਊ ਪਾਵੈ॥੧੪੬॥</p>
    <br>
    <p>ਐਸੀ ਬਿਧਿ ਜੇ ਦੇਗ ਕਰਾਵਤ॥</p>
    <p>ਦਰਸਨ ਜੱਗ ਕੇਤੇ ਫਲ ਪਾਵਤ॥੧੪੭॥</p>
    <br>
    <p>ਨੰਦ ਲਾਲ ਤੁਮ ਸੁਨ ਹੋ ਭਾਈ॥</p>
    <p>ਦੇਗ ਰੀਤਿ ਮੈਂ ਕਛੂ ਸੁਨਾਈ॥੧੪੮॥</p>
    <br>
    <p>ਇਸਹੀ ਕੋ ਤੁਮ ਦ੍ਰਿੜ੍ਹ ਕਰ ਗਹੋ॥</p>
    <p>ਰਹਤ ਅਨੰਤ ਕਹਾਂ ਲੌ ਕਹੋ॥੧੪੯॥</p>
    <br>
    <p>ਰਾਵ ਰੰਕ ਸਿੰਘ ਜੋ ਕੋਈ॥</p>
    <p>ਥੋਕ ਬਹੁਤ ਜਬ ਕਰੋ ਰਸੋਈ॥੧੫੦॥</p>
    <br>
    <p>ਏਕ ਰੀਤਿ ਸੇ ਸਦਾ ਕਰਾਵੈ॥</p>
    <p>ਸਿੰਘ ਸੋਈ ਮਤਿ ਉਜਲ ਪਾਵੈ॥੧੫੧॥</p>
    <br>
    <p>ਸੋਰਠਾ॥</p>
    <br>
    <p>ਨੰਦ ਲਾਲ ਸੁਨ ਆਪ ਲੰਗਰ ਕੀ ਬਿਧਿ ਕਹੀ ਹਮ॥</p>
    <p>ਹੋਵੇ ਬਡ ਪ੍ਰਤਾਪ ਜੁ ਬਿਧਿ ਸੋਂ ਕਰਾਵਤੇ॥੧੫੨॥</p>
    <br>
    <p>ਚੌਪਈ॥</p>
    <br>
    <p>ਲੰਗਰ ਕੀ ਬਿਧਿ ਜੋ ਸਮਝਾਈ॥</p>
    <p>ਕੜਾਹ ਕਰਤ ਤਬ ਬੋਲੈ ਨਾਹੀ॥੧੫੩॥</p>
    <br>
    <p>ਜਪੁ ਅਰ ਜਾਪੁ ਪਠਤ ਹੀ ਬਾਂਟੇ॥</p>
    <p>ਕੜ੍ਹਾਹ ਕਰਨ ਕੋ ਐਸੇ ਠਾਟੇ॥੧੫੪॥</p>
    <br>
    <p>ਮੀਠਾ ਘੀ ਕਨਕ ਜੋ ਮੈਦਾ॥</p>
    <p>ਕਰੋ ਬਰੋਬਰ ਤੀਨੋ ਪੈਦਾ॥੧੫੫॥</p>
    <br>
    <p>ਦੋਹਰਾ॥</p>
    <br>
    <p>ਸੁੰਦਰ ਰਹਤ ਜੋ ਕਹੀ ਹਮ ਯਹੀ ਰਹਤ ਸੁਨ ਜਾਨ॥</p>
    <p>ਇਸ ਤੇ ਜੋ ਬਿਪਰੀਤ ਹੈ ਤਾਂਹਿੰ ਕੁਰਹਿਤ ਪਛਾਨਿ॥੧੫੬॥</p>
    <br>
    <p>ਐਸੇ ਗੁਰ ਗੋਬਿੰਦ ਸਿੰਘ ਕਹੀ ਬਾਤ ਸਮਝਾਇ॥</p>
    <p>ਨੰਦ ਲਾਲ ਸੁਨਿ ਬੇਗ ਸਿਉਂ ਬਹੁਰ ਬਹੁਰ ਸਿਰ ਨਾਇ॥੧੫੭॥</p>
    <br>
    <p>ਅਤਿ ਪਾਵਨ ਸੁਨ ਰਹਤ ਜੁ ਅਹੀ॥</p>
    <p>ਗੋਬਿੰਦ ਸਿੰਘ ਸਬ ਹਿਤ ਯੌ ਕਹੀ॥੧੫੮॥</p>
    <br>
    <p>ਨੰਦ ਲਾਲ ਮਨ ਆਨੰਦ ਭਇਓ॥</p>
    <p>ਸੰਸਾ ਸਗਲ ਦੂਰ ਹੁਇ ਗਯੌ॥੧੫੯॥</p>
    <br>
    <p>॥ਇਤ॥</p>
    <hr>
    <a href="index.html"> ਵਾਪਸ ਜਾਓ </a>
</body>

</html>